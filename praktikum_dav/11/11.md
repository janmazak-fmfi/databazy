# Cvičenie 11

## Python + SQLite

#### Relevantná dokumentácia:


* [tutoriál 1](https://docs.python.org/3/library/sqlite3.html)
* [tutoriál 2](https://www.tutorialspoint.com/sqlite/sqlite_python.htm)
* [tutoriál 3](https://pynative.com/python-sqlite/)
* [praktické tipy pre prácu s SQLite v Pythone](https://remusao.github.io/posts/few-tips-sqlite-perf.html)

#### Tasks

Pokračujeme v práci s tabuľkami vytvorenými v [predošlom cvičení](../10/10.md).

1. Podľa [tutoriálu 2](https://www.tutorialspoint.com/sqlite/sqlite_python.htm) ("Connect To Database") si vytvorte in-memory databázu bez tabuliek.
	* Pomocou `connection.execute()` nechajte databázu vypočítať výsledok `1 + 2` a vypíšte výsledok.

2. Pripojte k SQLite databáze známok uloženej v súbore a vypíšte mená študentov.
	* Skúste dáta vypýtať všetky naraz, po jednom zázname, po troch záznamoch (využite kurzor: `fetchone()`, `fetchmany()`, `fetchall()`).

3. Vložte do niektorej tabuľky v databáze nový riadok.
	* Vložte niekoľko riadkov naraz pomocou `connection.executemany()`. Využite placeholder `?` (návod v tutoriáloch).
	* Pozrite sa do databázy mimo vášho programu. Sú vložené dáta viditeľné? Má na to vplyv volanie `connection.commit()`?
	* Skúste použiť `connection.rollback()` a dosiahnuť tak zvrátenie vkladania dát.
	* Skúste prerušiť beh vášho programu počas vkladania dát (napr. pomocou `time.sleep()` a Ctrl+C). Bude časť dát uložená v databáze?

4. Ideme porovnať rýchlosť vkladania dát do databázy rôznymi spôsobmi.
	* Naplňte tabuľky náhodnými dátami. Vytvorte si sadu niekoľkých mien a niekoľkých priezvisk (napr. 20-30 mien a 20-30 priezvisk). Nezdržujte sa dlho vymýšľaním mien 			(radšej použite "A1" apod.). Naplňte tabuľky tak, aby ste mali cca 600 študentov a 20 predmetov. Pripravte si v programe dáta na vkladanie známok tak, aby mal každý študent okolo 200 známok (cca 10-15 z každého predmetu, t.j. spolu okolo 120 000 známok).
	* Zmerajte, koľko trvá naplnenie tabuľky známok dátami (vypíšte na konzolu, koľko milisekúnd operácia trvala). Pri napĺňaní tabuliek vyskúšajte rôzne spôsoby optimalizácie a porovnajte ich rýchlosti:
		- Riadky vkladajte jednotlivo pomocou `execute()`.
		- Riadky vkladajte po väčších skupinách pomocou `executemany()`, povedzme 1000 záznamov naraz. (Experimentovaním zistite maximálnu veľkosť skupiny.)
		- Pred vkladaním zrušte všetky indexy tabuľky známok a po vložení ich vytvorte.
		- Pred vkladaním zrušte všetky constraints a po vložení ich vytvorte.

5. Prečítajte si [praktické tipy](https://remusao.github.io/posts/few-tips-sqlite-perf.html), vyskúšajte ich a zrevidujte podľa nich svoj existujúci kód.

6. Vytvorte dotaz, ktorý pozostáva z niekoľkých SQL statementov (napr. využíva `CREATE TEMPORARY TABLE`) a nechajte ho vykonať z Pythonu. Výsledky vypíšte.

7. Pošlite databáze chybný dotaz a zachyťte vzniknutú chybu (návod: napr. ["Important points while connecting to SQLite"](https://pynative.com/python-sqlite/#h-important-points-while-connecting-to-sqlite)).

8. Vytvorte program, ktorý si od používateľa vypýta niekoľko znakov priezviska a následne mu ponúkne na výber všetkých študentov, ktorých priezvisko obsahuje zvolený reťazec (substring). Používateľ si vyberie konkrétneho študenta a program vypíše priemer jeho známok z jednotlivých predmetov. Zabráňte SQL injection útokom a korektne spracujte prípadné databázové chyby.


## CSV

#### Relevantná dokumentácia:

* [SQLite CLI](https://www.sqlite.org/cli.html) (command line interface)
* [export CSV](https://www.sqlitetutorial.net/sqlite-export-csv/)
* [export JSON](https://database.guide/format-sqlite-results-as-json/)
* [načítanie CSV](https://stackoverflow.com/questions/2887878/importing-a-csv-file-into-a-sqlite3-database-table-using-python)

#### Tasks

Pre nasledujúce úlohy môžete využiť databázu známok alebo hocijakú inú.

1. Vyskúšajte zmeniť formát výpisu dát v [SQLite CLI (5. Changing Output Formats)](https://www.sqlite.org/cli.html)

2. Exportujte nejaké dáta z SQLite databázy do formátu CSV a do formátu JSON.

3. Načítajte súbor CSV v Pythone, odfiltrujte nekompletné riadky (alebo si vymyslite nejaké iné predspracovanie) a vložte vyhovujúce riadky do SQLite databázy.

## Hodnotenie

Odovzdávajú sa v osobitných súboroch programy z úloh 4 a 8 z prvej časti a v jednom spoločnom textovom súbore program z úlohy 3 z druhej časti (CSV) a textové súbory s pokynmi pre SQLite CLI v úlohe 2 z druhej časti.

