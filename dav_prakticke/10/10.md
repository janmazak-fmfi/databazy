# Cvičenie 10

## Constraints

#### Relevantná dokumentácia:

* [constraints](https://www.postgresql.org/docs/current/ddl-constraints.html)
* [kedy vyhodnocovať obmedzenia](https://www.postgresql.org/docs/current/sql-set-constraints.html)
* [PostgreSQL CHECK tutorial](https://www.postgresqltutorial.com/postgresql-tutorial/postgresql-check-constraint/)
* [PostgreSQL FOREIGN KEY tutorial](https://www.postgresqltutorial.com/postgresql-tutorial/postgresql-foreign-key/)
* [SQLite FOREIGN KEY tutorial](https://www.sqlitetutorial.net/sqlite-foreign-key/) --- pozor, SQLite foreign keys v defaultnom nastavení nevyhodnocuje

#### Tasks

Pokračujeme v práci s tabuľkami vytvorenými v [predošlom cvičení](../09/09.md). Nebojte sa pôvodný návrh modifikovať, ak zistíte, že niečo možno spraviť lepšie.

0. Upravte existujúci návrh tak, aby sa stĺpce reprezentujúce ten istý atribút volali rovnako. (Čiže tak, aby bolo možné na spájanie tabuliek využívať prirodzený join.)

1. Pridajte základné obmedzenia.
	* Pre každú tabuľku zvoľte primárny kľúč. (V niektorých prípadoch dáva zmysel pridať umelý identifikátor, tzv. [_surrogate key_](https://en.wikipedia.org/wiki/Surrogate_key), a jeho hodnoty nechať automaticky generovať databázou, napr. typ [SERIAL](https://www.postgresqltutorial.com/postgresql-tutorial/postgresql-serial/) v PostgreSQL.)
	* Zakážte `NULL` v stĺpcoch, kde je nutné evidovať hodnotu (napr. nie je nutné, aby študent mal evidované pohlavie, ale musí mať meno).
	* Obmedzte pomocou `CHECK` možné hodnoty pre pohlavie a dátum narodenia (zvoľte si nejaký zmysluplný rozsah). Vyskúšajte, či vaše obmedzenie funguje pri `INSERT` aj pri `UPDATE`.
	* Pomocou `UNIQUE` zabezpečte, aby trieda mohla mať predmet pridelený len raz (vyhýbame sa duplicitným záznamom).

2. Doplňte cudzie kľúče.
	* V tabuľke známok hodnoty v stĺpcoch musia odkazovať na existujúceho študenta, učiteľa a predmet. 
	* Overte funkčnosť pri `INSERT`, kde odkaz na predmet je neexistujúci alebo NULL.
	* Ku všetkým cudzím kľúčom doplňte zmysluplné hodnoty pre `ON DELETE`: pri zmazaní študenta treba zmazať záznamy o jeho známkach; učiteľa alebo predmet nie je možné zmazať, ak sa ich týkajú nejaké záznamy o známkach. Overte, či vaše nastavenia fungujú pri pokuse o zmazanie všetkých učiteľov, všetkých predmetov či jednotlivých študentov.
	* Ku všetkým cudzím kľúčom doplňte zmysluplné hodnoty pre `ON UPDATE` a nastavte okamžité vyhodnocovanie s možnosťou zmeniť ho v rámci transakcie.

3. Napíšte dotaz, ktorý presunie všetky známky (napr. z biológie pre študentov z 1.A) z jedného učiteľa na iného a potom učiteľa bez známok vhodným dotazom zmažte. Preverte, že dotaz funguje správne.

	Evidencia historických dát je jeden z najotravnejších praktických problémov, s ktorými sa pri návrhu databáz stretávame. Pozrite si zbežne [jedno z možných riešení](https://docs.microsoft.com/en-us/sql/relational-databases/tables/temporal-tables?view=sql-server-ver15).

## Normalization

Posúďte, či vami navrhnuté relácie sú v 3NF a BCNF.

Môžete využiť online nástroje, napr.
* http://www.ict.griffith.edu.au/normalization_tools/normalization/ind.php
* http://functionaldependencycalculator.ml/

Identifikujte všetky funkčné závislosti a pre každú z nich popíšte, aké prostriedky jazyka SQL využívate na jej vynútenie.

(Odovzdať môžete napr. fotografiu ručne zapísaného zdôvodnenia, screenshot apod.)

## Views

#### Relevantná dokumentácia:

* [VIEW](https://www.postgresql.org/docs/current/sql-createview.html)
* [PostgreSQL VIEW tutorial](https://www.postgresqltutorial.com/postgresql-views/)

#### Tasks

Pokračujeme v práci s tabuľkami vytvorenými v predošlom cvičení.

1. Vytvorte pohľad (`VIEW`), ktorý pre každého študenta a predmet, ktorý je priradený jeho triede, zobrazuje priemer jeho známok (alebo NULL, ak žiadne známky nemá). Záznamy by mali byť zoradené podľa mena študenta, potom podľa názvu predmetu, a nakoniec podľa priemeru známok (všetko vzostupne).
	* Overte, že vytvorený pohľad sa zachová aj po odhlásení a opätovnom prihlásení.
	* Overte, že vytvorený pohľad reflektuje zmeny v podkladových dátach.

2. Vytvorte pohľad, ktorý sa odkazuje na ten už vytvorený, a zobrazuje zoznam dvojíc (študent Š, predmet P) takých, že Š nemá z predmetu P známku. Doplňte zoznam o priemerný počet známok z daného predmetu pre triedu, do ktorej daný študent chodí.

## Hodnotenie

Na 2 body treba mať v prvých dvoch častiach pokryté všetky témy, hoci nie nutne kompletne (jednotlivé typy obmedzení, zmysluplné akcie pre ON UPDATE pri cudzích kľúčoch, funkčné závislosti, zdôvodnenie normálnych foriem).

